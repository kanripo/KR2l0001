# -*- mode: mandoku-view; -*-
#+TITLE: 唐六典
#+DATE: 2015-08-24 22:47:43.752040
#+PROPERTY: ID KR2l0001
#+PROPERTY: BASEEDITION WYG    
#+PROPERTY: JUAN 卷三十
<pb:KR2l0001_WYG_030-1a>¶
欽定四庫全書¶
　唐六典卷三十　　　　唐　張九齡等　撰¶
　　三府督䕶州縣官吏¶
　　京兆河南太原三府官吏¶
　　大都督府中都督下都督官吏¶
　　上州中州下州官吏¶
　　京縣畿縣天下諸縣官吏¶
　　大都䕶上都䕶府官吏¶
<pb:KR2l0001_WYG_030-1b>¶
　　鎮戍嶽瀆闗津官吏¶
京兆河南太原府牧各一人從二品(昔舜分九州為十/二州始置十二牧)¶
(大禹鑄鼎貢金九牧周禮八命作牧秦分天下為三十/六郡京為内史漢武帝改為京兆尹秩二千石後漢都)¶
(洛陽為河南尹魏晋因之歴代所都皆為尹江左為丹/陽尹北齊為清都尹後周及隋復為京兆尹始秦分天)¶
(下令御史監郡漢省之丞相遣史分刺諸州武帝初置/部刺史十三人掌奉詔條察州事秩六百石類今之十)¶
(道使也又置司隷校尉部三輔三河𢎞農類今之京畿/按察使也成帝更名刺史為牧秩二千石後漢復為刺)¶
(史後復為牧魏晋已下皆為刺史晋武帝罷司隷校尉/置司州牧江左為揚州刺史後魏北齊皆為司州牧後)¶
(周置雍州牧隋因之大業三年置州置郡京兆河南皆/為尹則兼牧之任矣皇朝又置雍州牧洛州初為都督)¶
<pb:KR2l0001_WYG_030-2a>¶
(府及置都亦為牧開元/初復為京兆河南尹)¶
尹一人從三品(漢京兆尹有都尉丞皆詔除都尉比二/千石典武職丞秩六百石後漢省都尉)¶
(州又置别駕治中皆刺史自辟除魏晋已下皆因之隋/文帝罷郡以州統縣改别駕治中為長史司馬煬帝罷)¶
(州置郡罷長史司馬置賛治後改為丞又置通守以貳/太守京兆河南等為内史皇朝置雍州别駕永徽中改)¶
(為長史正四品下開元初改長史為尹從三品然親王/為牧皆不知事職務緫歸於尹亦漢氏京尹之任也)¶
少尹二人從四品下(魏晋已下有治中隋文帝改為司/馬煬帝改為賛治後改為丞皇朝)¶
(復曰治中後避高宗諱改曰司/馬開元初改為少尹置二員)¶
司録參軍事二人正七品上(漢魏已來及江左郡有督/郵主簿盖録事參軍之任)¶
<pb:KR2l0001_WYG_030-2b>¶
(也皆太守自辟除後魏北齊後周隋氏州皆有録事參/軍及罷郡以州統縣皆吏部選除煬帝罷州置郡有東)¶
(西曹掾及主簿皇朝省主簿置録/事參軍開元初改為司録參軍)¶
録事四人從九品上(隋置京兆録事/四人皇朝因之)府史各三人¶
功曹參軍事二人正七品下(漢魏已下司隷校尉及州/郡皆有功曹户曹賦曹兵)¶
(曹等員北齊諸州有功曹倉曹中兵外兵甲曹法曹士/曹左户等參軍事隋諸州有功曹户曹兵曹等參軍事)¶
(法曹士曹行參軍郡有西曹金曹户曹兵曹法曹士曹/等及罷郡置州以曹為名者改曰司煬帝罷州置郡改)¶
(司功司倉司户司兵司法司士等為書佐皇朝因/其六司而改書佐為參軍事開元初為功曹參軍)府六¶
人史十二人¶
<pb:KR2l0001_WYG_030-3a>¶
倉曹參軍事二人正七品下(北齊諸州有倉曹參軍事/隋文帝改為司倉參軍煬)¶
(帝改為司倉書佐皇/朝復為倉曹參軍)府八人史十六人¶
户曹參軍事二人正七品下(漢魏已來州郡皆有户曹/掾或為左右隋有户曹參)¶
(軍文帝改為司户參軍煬帝為司戸書佐/皇朝因為司户參軍開元初為户曹參軍)府十一人史¶
二十二人¶
帳史一人(景雲/初置)¶
兵曹參軍事二人正七品下(漢魏已下諸州皆有兵曹/或為中兵外兵騎兵北齊)¶
(已下改復並/與功曹同)府九人史十八人¶
<pb:KR2l0001_WYG_030-3b>¶
法曹參軍事二人正七品下(漢魏已下州郡有賦曹決/曹掾或法曹或墨曹自隋)¶
(已下改復/並與上同)府九人史十八人¶
士曹參軍事二人正七品下(北齊諸州有士曹行叅/軍已下改復並與上同)府¶
七人史十四人¶
參軍事六人正八品下(註見王府/參軍文下)¶
執刀十五人¶
典獄十八人¶
問事十二人¶
<pb:KR2l0001_WYG_030-4a>¶
白直二十四人¶
經學博士一人從八品上助教二人(魏晋已下郡國並/有文學即博士助)¶
(教之任並/皇朝置)學生八十人(皇朝/置)¶
醫學博士一人助教一人(開元/初置)醫學生二十人(貞觀/初置)¶
大都督府都督一人從二品(魏黄初二年始置都督諸/州軍事或領鎮戎緫夷校)¶
(尉三年上大將軍曹員都督中外諸軍事司馬宣王征/蜀加號大都督自此之後歴代皆有至隋改為緫管府)¶
(皇朝武徳四年又改為都督府/貞觀中始改為上中下都督府)¶
長史一人從三品(秦漢邊郡有長史魏晋已來諸州皆/有别駕治中至北齊八命七命六命)¶
<pb:KR2l0001_WYG_030-4b>¶
(州刺史各有長史隋九等州亦有長史開皇三年改雍/州别駕為長史煬帝罷州置郡又改為别駕唯都督府)¶
(則置長史永徽中始改别駕為長史大都督/府長史仍舊正四品下開元初始増其秩)¶
可馬二人從四品下(北齊及隋九等州各有司馬開皇/三年改雍州賛治為司馬皇朝改)¶
(郡為州各置治中一人其都督府/則置司馬永徽中改治中為司馬)¶
録事參軍事二人正七品上¶
録事二人從九品上史四人¶
功曹參軍事一人正七品下府四人史六人¶
倉曹參軍事二人正七品下府四人史八人¶
<pb:KR2l0001_WYG_030-5a>¶
户曹參軍事二人正七品下府五人史十人帳史一人¶
兵曹參軍事二人正七品下府四人史八人¶
法曹參軍事一人正七品下府四人史八人¶
士曹參軍事一人正七品下府四人史八人¶
參軍事五人正八品下¶
執刀十五人¶
典獄十六人¶
問事十人¶
<pb:KR2l0001_WYG_030-5b>¶
白直二十二人¶
市令一人從九品上(漢代諸郡國皆有市長晋宋已後/皆因之隋氏始有市令皇朝初又)¶
(加市丞户四萬已/上者省補市令)丞一人佐一人史二人帥三人倉督¶
二人史四人(北齊九等州縣各/有倉督員隋因之)¶
經學博士一人從八品上助教二人學生六十人¶
醫學博士一人從八品下助教一人學生十五人¶
(若中下都督府户滿四萬人已/上者官員同此唯减司馬一人)¶
中都督府都督一人正三品¶
<pb:KR2l0001_WYG_030-6a>¶
别駕一人正四品下(漢司隷校尉有别駕從事校尉一/人行部則奉引主録衆事舊解以)¶
(為别乗傳車故曰别駕諸州刺史亦有之元帝時條州/大小為設吏員别駕治中諸部從事秩皆百石後漢改)¶
(曰别駕從事史三國因之晋代諸州各置别駕治中從/事史一人宋齊梁陳後魏周隋因而不改皇朝因之永)¶
(徽中改别駕為長史垂拱初又置别駕員多以皇家/宗枝為之神龍初罷開元初復置始通用庶姓焉)¶
長史一人正五品上¶
司馬一人正五品下¶
録事參軍事一人正七品下¶
録事二人從九品上史四人¶
<pb:KR2l0001_WYG_030-6b>¶
功曹參軍事一人從七品上府三人史六人¶
倉曹參軍事一人從七品上(涼州皆一人仍加/府一人史二人)府三人¶
史六人¶
户曹參軍事一人從七品上府四人史七人帳史一人¶
兵曹參軍事二人從七品上府四人史八人(若管内無/軍團雖有)¶
(軍團唯管三州已/下者省兵曹一人)¶
法曹參軍事一人從七品上府四人史八人¶
士曹參軍事一人從七品上府三人史六人¶
<pb:KR2l0001_WYG_030-7a>¶
參軍事四人從八品上¶
執刀十五人¶
典獄十四人¶
問事八人¶
白直二十人¶
市令一人從九品上丞一人佐一人史二人帥三人倉¶
督二人史四人¶
經學博士一人從八品下助教二人學生六十人¶
<pb:KR2l0001_WYG_030-7b>¶
醫學博士一人正九品下學生十五人(下都督府户滿/二萬已上者官)¶
(員亦/准此)¶
下都督府都督一人從三品(户不滿二萬/為下都督)¶
别駕一人從四品下¶
長史一人從五品上¶
司馬一人從五品下¶
録事參軍事一人從七品上¶
録事二人從九品上史三人¶
<pb:KR2l0001_WYG_030-8a>¶
功曹參軍事一人從七品下府二人史二人(州管户不/滿一萬者)¶
(不置功曹其/事隷入倉曹)¶
倉曹參軍事一人從七品下府三人史六人¶
户曹參軍事一人從七品下府四人史七人長史一人¶
兵曹參軍事一人從七品下府三人史六人¶
法曹參軍事一人從七品下(兼掌士/曹事)府三人史六人¶
參軍事三人從八品下(管户不滿一/萬者省一人)¶
執刀十五人¶
<pb:KR2l0001_WYG_030-8b>¶
典獄十二人¶
問事六人¶
白直十六人¶
市令一人從九品上丞一人佐一人史二人帥二人倉¶
督二人史三人¶
經學博士一人從八品下助教一人學生五十人(若邉/逺僻)¶
(小州不滿五千/户者四分减一)¶
醫學博士一人助教一人學生十二人¶
<pb:KR2l0001_WYG_030-9a>¶
上州(凡户滿四萬/已上為上州)刺史一人從三品(秦置御史監郡漢/初省之丞相遣史)¶
(分刺諸州亦不常置至武帝元光三年初置郡刺史十/三人掌奉詔條察諸州秋冬入奏居無常所後漢則皆)¶
(有定所屬官有别駕治中主簿功曹從事諸曹掾等員/皆自辟除以刺衆官及萬人非違故謂之刺史自漢魏)¶
(已來或為牧或為刺史皆管郡隋初上州有刺史長史/司馬録事參軍功曹户曹兵曹等參軍事法曹士曹等)¶
(行參軍典籖州郡光初主簿郡正主簿西曹書佐祭酒/從事部郡從事倉督市令丞等員并佐史等郡置太守)¶
(丞尉正光初功曹光初主簿縣正功曹主簿西曹金户/兵法事等曹事令等佐佐史員州郡皆為九等三年罷)¶
(郡以州統縣改别駕賛治為長史司馬舊州齊州郡縣/職自州郡縣正已下皆自調用以理事至是不知事直)¶
(謂之鄉官别置品官皆吏部選除佐官以曹為名者皆/改為司十四年改九等州縣為四等十五年罷鄉官煬)¶
<pb:KR2l0001_WYG_030-9b>¶
(帝三年罷州置郡置太守罷長史司馬置賛治以貳/之後又置通守改賛治為丞録事已下並見於上)¶
别駕一人從四品下¶
長史一人從五品上¶
司馬一人從五品下¶
録事參軍事一人從七品上¶
録事二人從九品上史二人¶
司功參軍事一人從七品下佐三人史六人¶
司倉參軍事一人從七品下佐三人史六人¶
<pb:KR2l0001_WYG_030-10a>¶
司户參軍事二人從七品下佐三人史七人帳史一人¶
司兵參軍事一人從七品下佐三人史六人¶
司法參軍事二人從七品下佐四人史八人¶
司士參軍事一人從七品下佐三人史六人¶
參軍事四人¶
執刀十五人¶
典獄十四人¶
問事八人¶
<pb:KR2l0001_WYG_030-10b>¶
白直二十人¶
市令一人從九品上丞一人佐一人史一人倉督二人¶
史四人¶
經學博士一人從八品下助教二人學生六十人¶
醫學博士一人正九品下助教一人學生十五人¶
中州(戸三萬/已上)刺史一人正四品上¶
别駕一人正五品下¶
長史一人正六品上¶
<pb:KR2l0001_WYG_030-11a>¶
司馬一人正六品下¶
録事參軍事一人正八品上¶
録事一人從九品下史二人¶
司功參軍事一人正八品下佐二人史四人¶
司倉參軍事一人正八品下佐二人史四人¶
司户參軍事一人正八品下佐三人史五人帳史一人¶
司兵參軍事一人正八品下佐三人史四人¶
司法參軍事一人正八品下(兼掌司/士事)佐三人史六人¶
<pb:KR2l0001_WYG_030-11b>¶
參軍事三人正九品下¶
執刀十人¶
典獄十二人¶
問事六人¶
白直十六人¶
市令一人丞一人佐二人史二人帥二人倉督二人史¶
三人¶
經學博士一人正九品上助教一人學生五十人¶
<pb:KR2l0001_WYG_030-12a>¶
醫學博士一人從九品下助教一人學生十二人¶
下州(户不滿一萬/者為下州)刺史一人正四品下别駕一人從五¶
品上¶
司馬一人從六品上¶
録事參軍事一人從八品上¶
録事一人從九品下史二人¶
司曹參軍事一人從八品下(兼掌司/功事)佐二人史四人¶
司户參軍事一人從八品下(兼掌司/兵事)佐三人史五人帳¶
<pb:KR2l0001_WYG_030-12b>¶
史一人¶
司法參軍事一人從八品上(兼掌司/士事)佐二人史四人¶
參軍事二人從九品下¶
執刀十人¶
典獄八人¶
問事四人¶
白直十六人¶
市令一人佐一人史一人帥二人倉督一人史二人¶
<pb:KR2l0001_WYG_030-13a>¶
經學博士一人正九品下助教一人學生四十人¶
醫學博士一人從九品下學生一十人¶
京兆河南太原牧及都督刺史掌清肅邦畿考覈官吏¶
宣布徳化撫和齊人勸課農桑教諭五教毎嵗一廵屬¶
縣觀風俗問百姓録囚徒恤鰥寡閱丁口務知百姓之¶
疾苦内有篤學異能聞於鄉閭者舉而進之有不孝悌¶
悖禮亂常不率法令者糺而繩之其吏在官公㢘正已¶
清直守節者必察之其貪穢謟諛求名徇私者亦謹而¶
<pb:KR2l0001_WYG_030-13b>¶
察之皆附于考課以為褒貶若善惡殊尤者隨即奏聞¶
若獄訟之枉疑甲兵之徴遣興造之便宜符瑞之尤異¶
亦以上聞其常則申於尚書省而已若孝子順孫義夫¶
節婦志行聞於鄉閭者亦隨實申奏表其門閭若精誠¶
感通則加優賞其孝悌力田者考使集日具以名聞其¶
所部有湏改更得以便宜從事若親王典州及邊州都¶
督刺史不可離州局者應廵屬縣皆委上佐行焉¶
尹少尹别駕長史司馬掌貳府州之事以紀綱衆務通¶
<pb:KR2l0001_WYG_030-14a>¶
判列曹嵗終則更入奏計¶
司錄錄事參軍掌付事勾稽省署抄目糺正非違監守¶
符印若列曹事有異同得以聞奏¶
功曹司功參軍掌官吏考課假使選舉祭祀禎祥道佛¶
學校表疏書啟醫藥陳設之事凡差使先差州官不充¶
取縣官率一半已上不充取前資官其上佐録事參軍¶
縣令不得充使出境凡州縣及鎮倉督縣博士助教中¶
(下州市令/及縣市令)嶽瀆祝史並州選各四周而代(州鎮倉督州/縣市令取勲)¶
<pb:KR2l0001_WYG_030-14b>¶
(官五品已上及職資九品者若無通取勲官六品已下/倉督取家世重大者為之州市令不得用本市内人縣)¶
(市令不得用當縣人博士助教部内無者得於旁州通/取縣録事通取部内勲官五品已上若無堪任者并佐)¶
(史通取六品已下/子弟白丁充之)凡貢舉人有博識高才强學待問無¶
失俊選者為秀才通二經已上者為明經明閑時務精¶
熟一經者為進士通達律令者為明法其人正直清修¶
名行孝義旌表門閭堪理時務亦隨賔貢為孝弟力田¶
凡貢人上州嵗貢三人中州二人下州一人若有茂才¶
異等亦不抑以常數凡貢人行鄉飲酒之禮牲用少牢¶
<pb:KR2l0001_WYG_030-15a>¶
若州縣春秋二社及釋奠之禮亦皆以少牢凡諸州每¶
年任土所出藥物可用者隨時收採以給人之疾患(皆/預)¶
(合傷寒時氣㿖痢等藥部/内有疾患者隨湏給之)¶
倉曹司倉參軍掌公廨度量庖厨倉庫租賦徴收田園¶
市肆之事毎嵗㨿青苖徴税畝别二升以為義倉以備¶
凶年將為賑貸先申尚書待報然後分給又嵗豐則出¶
錢加時價而糴之不熟則出粟减時價而糶之謂之常¶
平倉常與正義倉帳具本利申尚書省户曹司户參軍¶
<pb:KR2l0001_WYG_030-15b>¶
掌户籍計帳道路逆旅田疇六畜過所蠲符之事而剖¶
斷人之訴競凡男女婚姻之合必辨其族姓以舉其違¶
凡井田利害之宜必止其爭訟以從其順凡官人不得¶
於部内請射田地及造碾磑與人爭利兵曹司兵參軍¶
掌武官選舉兵甲器仗門户管鑰烽候傳驛之事(凡驛/馬以)¶
(驛字印印尾左/地名印印項左)每嵗貢武舉人有智勇謀畧强力悍材¶
者舉而送之試長垜馬槍翹闗擎重以為等第之上下¶
為之升黜從文舉行鄊飲酒之禮然後申送法曹司法¶
<pb:KR2l0001_WYG_030-16a>¶
參軍掌律令格式鞫獄定刑督捕盜賊糺逖姦非之事¶
以䆒其情偽而制其文法赦從重而罰從輕使人知所¶
避而遷善逺罪士曹司士參軍掌津梁舟車舎宅百工¶
衆藝之事啟塞必從其時役使不奪其力通山澤之利¶
以贍貧人(凡州界内有出銅鉄處官未採者聽百姓私/採者鑄得銅及白蠟官為市取如欲折充課)¶
(役亦聼之其四邊無問公私不得置鐵冶/及採銅自餘山川藪澤之私公私共之)致瓌異之貨¶
以備國用是以官無禁利人無稽市(凡知山澤有異寶/異木及金玉銅鐵)¶
(彩色雜物處堪/供國用者奏聞)¶
<pb:KR2l0001_WYG_030-16b>¶
參軍事掌出使檢校及導引之事¶
市令丞掌市廛交易禁斥非違之事¶
經學博士以五經教授諸生¶
醫學博士以百藥救療平人有疾者下至執刀白直典¶
獄佐使各有其職州縣之任備焉¶
萬年長安河南洛陽奉先太原晉陽¶
令一人正五品上(殷周已徃五等諸候皆自理其人及/周衰諸候相併大國則别置邑縣鄙)¶
(以君其人齊晉謂之大夫魯衛謂之宰楚為令尹秦曰/令長漢書云縣長皆掌理其縣萬户已上為令秩千石)¶
<pb:KR2l0001_WYG_030-17a>¶
(至六百石减萬户為長秩五百石皆有丞尉秩四百石/至二百石是為長史百石以下有佐史之秩為少吏漢)¶
(京兆尹統長安令後漢河南尹統洛陽令魏晉以後皆/因之隋初兩京置四縣増秩為正五品皇朝因之而不)¶
(改天后時東都又置來庭永昌二縣以太原為北都尋/亦罷開元十一年置北都以晋陽太原為京縣十七年)¶
(廵陵又以奉/先同京縣)¶
丞二人從七品上(漢氏縣丞尉多以本郡人為之三輔/縣則兼用佗郡及隋氏革選盡用他)¶
(郡之人漢以下皆一人皇朝置京縣/丞三員北京太原晉陽各置一丞)¶
主簿二人從七品上(自漢以來主簿皆令長辟除周隋/長安縣令丞已下有功曹主簿西)¶
(曹兵曹户法士等曹主簿皇朝/京縣置二人太原晉陽各一員)¶
<pb:KR2l0001_WYG_030-17b>¶
錄事二人從九品下(隋長安縣置/録事二人)佐二人史二人¶
尉六人從八品下(漢氏長安有四尉分為左右部城東/南置廣部尉是為左部城西北置明)¶
(部尉是為右部並四百石黄綬大冠主追捕盜賊伺察/姦非後漢洛陽置四尉皆孝㢘作有東部南部西部北)¶
(部尉魏氏因之晋洛陽置六部尉過江亦於建康置六/部尉宋齊梁陳並因之北齊鄴縣亦置三尉隋氏長安)¶
(無尉有正煬帝後置尉皇/朝武徳初始置尉六人)¶
司功佐三人史六人¶
司倉佐四人史八人¶
司户佐五人史十人¶
<pb:KR2l0001_WYG_030-18a>¶
司兵佐三人史六人¶
司法佐五人史十人¶
司士佐四人史八人¶
典獄十四人¶
問事八人¶
白直十八人¶
博士一人助教一人學生五十人¶
京兆河南太原諸縣令各一人正六品上(丞一人正八/品上主簿一)¶
<pb:KR2l0001_WYG_030-18b>¶
(人正九品上隋九等縣丞尉已下皆有以本縣人為之/高宗始為品官令吏部選授尉二人正九品下後漢置)¶
(尉大縣二人小縣一人主捕盜賊三國晋宋之後並因/之隋氏九等縣則上縣二人中上縣一人煬帝改為縣)¶
(正又為書佐皇朝復為縣尉畿縣户不滿四千者亦置/二人萬户已上置三人諸州上縣令從六品上丞一人)¶
(從八品上簿一人從九品下尉二人従九品上中縣令/一人七品上丞一人從八品上主簿一人從九品上尉)¶
(一人從九品下縣滿四千户增置一人中下縣令一人/從七品上丞一人九品上主簿一人從九品上尉一人)¶
(從九品下縣令一人從七品下丞一人正九/品下主簿一人從九品上尉一人從九品下)¶
丞一人正八品下(注見/上文)¶
主簿一人正九品上(隋九等縣丞尉已下皆有光初功/曹光初主簿功曹主簿西曹金户)¶
<pb:KR2l0001_WYG_030-19a>¶
(兵法士等曹佐及市令等員正九品下皆/本縣人為之高宗始為品官令吏部選授)¶
尉二人正九品下¶
録事二人史三人¶
司功佐三人史五人¶
司倉佐四人史七人¶
司户佐四人史七人帳史一人(萬户已上增置佐二/人史四人帳史一人)¶
司法佐四人史八人(萬户已上増置/佐一人史二人)¶
司士佐四人史八人典獄十人¶
<pb:KR2l0001_WYG_030-19b>¶
問事四人¶
白直一人¶
市令一人佐一人史一人帥二人¶
經學博士一人助教一人學生四十人¶
諸州上縣令一人從六品上¶
丞一人從八品下¶
主簿一人正九品下¶
尉二人從九品下¶
<pb:KR2l0001_WYG_030-20a>¶
録事二人史三人¶
司户佐四人史七人(萬户已上增置佐二/人史四人帳史一人)¶
司法佐四人史八人(萬户已上增置佐一/人史二人餘同畿縣)¶
典獄十人¶
問事四人¶
白直十人¶
市令一人佐一人史一人帥二人倉督二人¶
博士一人助教一人學生四十人¶
<pb:KR2l0001_WYG_030-20b>¶
諸州中縣令一人正七品上¶
丞一人正九品上¶
主簿一人從九品上¶
尉一人從九品下¶
録事一人史二人¶
司法佐三人史五人(四千户增置佐一人/史二人帳史一人)¶
司法佐三人史六人(四千户增置佐/一人史二人)¶
典獄八人¶
<pb:KR2l0001_WYG_030-21a>¶
問事四人¶
白直八人¶
市令一人佐一人史一人帥二人倉督一人¶
博士一人助教一人學生二十五人¶
諸州中下縣令一人從七品上¶
丞一人正九品上¶
主簿一人從九品上¶
尉一人從九品下¶
<pb:KR2l0001_WYG_030-21b>¶
録事一人¶
司户佐二人史四人帳史一人¶
司法佐二人史四人¶
典獄六人¶
問事四人¶
白直八人¶
市令一人佐一人史一人帥一人(無市/則闕)¶
博士一人助教一人學生二十人¶
<pb:KR2l0001_WYG_030-22a>¶
諸州下縣令一人從七品下¶
丞一人正九品下¶
主簿一人從九品上¶
尉一人從九品下¶
録事一人¶
司户佐二人史四人帳史一人¶
司法佐二人史四人¶
典獄六人¶
<pb:KR2l0001_WYG_030-22b>¶
問事四人¶
白直八人¶
市令一人史一人帥二人(無市/則闕)¶
博士一人助教一人學生二十人¶
京畿及天下諸縣令之職皆掌導揚風化撫字黎氓敦¶
四人之業崇五土之祠養鰥寡恤孤窮審察寃屈躬親¶
獄訟務知百姓之疾苦所管之户量其資産類其强弱¶
定為九等其户皆三年一定以入籍帳若五九(謂十九/四十九)¶
<pb:KR2l0001_WYG_030-23a>¶
(五十九七十/九八十九)三疾(謂殘疾廢/疾篤疾)及中丁多少貧富强弱蟲¶
霜旱澇年收耗實過貌形狀及差科簿皆親自注定務¶
均齊焉若應收受之田皆起十月里正勘造簿歴十一¶
月縣令親自給授十二月内畢至於課役之先後訴訟¶
之曲直必盡其情理每嵗季冬之月行鄊飲酒之禮六¶
十已上坐堂上五十已下立侍於堂下使人知尊卑長¶
㓜之節若籍帳傳驛倉庫盜賊河隄道路雖有專當官¶
皆縣令兼綜焉縣丞為之貳主簿掌付事句稽省署抄¶
<pb:KR2l0001_WYG_030-23b>¶
目糺正非違監印給紙筆雜用之事¶
録事掌受事發辰檢句稽失¶
縣尉親理庶務分判衆曹割斷追徴收率課調¶
博士專以經術教授諸生二分之月釋奠于先聖先師¶
大都䕶府大都䕶一人從二品¶
副大都䕶一人從三品¶
副都䕶二人正四品上(漢武帝開西域安其種落三十/六國置使者校尉以領䕶之宣)¶
(帝時鄭吉為西域都䕶始立幕府都䕶之名自吉始也/至章帝時廢西域都䕶令戊巳校尉領之魏晋之間有)¶
<pb:KR2l0001_WYG_030-24a>¶
(都䕶左右軍都䕶將軍之號遂廢都䕶之名皇朝永徽/中始置安南安西大都䕶景雲二年又置單子都䕶開)¶
(元初置北庭都䕶/今有單于副都䕶)¶
長史一人正五品上(漢宣帝置西域都䕶長史一/人自後不絶今單于則不置)¶
司馬一人正五品下(漢武帝置䕶烏桓校尉䕶羗校尉/各司馬二人元帝置戊巳校尉亦)¶
(置司馬一人皆都/䕶司馬之任也)¶
録事參軍事一人正七品上¶
録事二人從九品上史二人¶
功曹參軍事一人正七品下府二人史二人¶
<pb:KR2l0001_WYG_030-24b>¶
倉曹參軍事一人正七品下府二人史二人¶
户曹參軍事一人正七品下府三人史三人帳史一人¶
兵曹參軍事一人正七品下府三人史四人¶
法曹參軍事一人正七品下府三人史四人¶
參軍事三人正八品下(單于惟有兵/曹倉曹兩員)¶
上都䕶府都䕶一人正三品¶
副都䕶二人從四品上¶
長史一人正五品上¶
<pb:KR2l0001_WYG_030-25a>¶
司馬一人正五品下¶
録事參軍事一人正七品下¶
録事二人史三人¶
功曹參軍事一人從七品上府二人史二人¶
倉曹參軍事一人從七品上府二人史二人¶
户曹參軍事一人從七品上府三人史三人帳史一人¶
兵曹參軍事一人從七品上府三人史四人¶
參軍事三人從八品上¶
<pb:KR2l0001_WYG_030-25b>¶
都䕶副都䕶之職掌撫慰諸蕃輯寜外冦覘候姦譎征¶
討攜離長史司馬貳焉諸曹如州府之職¶
上鎮將一人正六品下¶
鎮副一人正七品下(魏有鎮東鎮西鎮南鎮北將軍之/名晋宋已後皆因之隋有鎮將鎮)¶
(副皇朝/因之)¶
録事一人史一人¶
倉曹參軍事一人從八品下(職同諸/州司倉)佐一人史二人¶
兵曹參軍事一人從八品下佐二人史二人¶
<pb:KR2l0001_WYG_030-26a>¶
倉督一人史二人¶
中鎮將一人正七品上¶
鎮副一人從七品上¶
録事一人¶
兵曹參軍事一人正九品下佐三人史四人¶
倉督一人史二人¶
下鎮將一人正七品下¶
鎮副一人從七品下¶
<pb:KR2l0001_WYG_030-26b>¶
録事一人¶
兵曹參軍事一人從九品下佐一人史二人¶
倉督一人史一人¶
上戍主一人正八品下¶
戍副一人從八品下(左傳曰齊侯使公子無虧戍曹又/使連稱管至父戍葵丘至後魏孝)¶
(文使趙遐為梁陳戍主又王世榮為三城戍主遇賊䧟/城與戍副鄧元興等皆不屈節被害宋書云劉徳願為)¶
(逰擊將軍領石頭戍事宋檀道濟以䕶軍領石/頭戍事宋齊已下至隋皆有其官皇朝因之)佐一人¶
史二人¶
<pb:KR2l0001_WYG_030-27a>¶
中戍主一人從八品下史二人¶
下戍主一人正九品下史一人¶
鎮將鎮副掌鎮捍防守總判鎮事¶
録事掌受事句稽¶
倉曹掌儀式倉庫飲膳醫藥付事勾稽省署抄目監印¶
給紙筆市易公𪠘之事¶
兵曹掌防人名帳戎器管鑰差㸃及土木興造之事¶
戍主戍副掌與諸鎮畧同¶
<pb:KR2l0001_WYG_030-27b>¶
五嶽四瀆令各一人正九品上(古者神祠皆有祝及祭/酒或有史者令葢皇朝)¶
(所/置)¶
廟令掌祭祀及判祠事¶
祝史掌陳設讀祝行署文案¶
齋郎執爼豆及灑掃之事¶
上闗令一人從八品下(按周禮有司闗上士二人又有/尹喜為闗令漢有寗成為闗都)¶
(尉並其職也隋代/立制皇朝因之)¶
丞二人從九品上(皇朝/置)¶
<pb:KR2l0001_WYG_030-28a>¶
録事一人府二人史四人典事六人津吏八人¶
中闗令一人正九品下¶
丞一人從九品下¶
録事一人府一人史二人典事四人津吏六人¶
下闗令一人從九品下¶
府一人史二人典事二人津吏四人¶
闗令掌禁末遊伺奸慝凡行人車馬出入往來必㨿過¶
所以勘之¶
<pb:KR2l0001_WYG_030-28b>¶
丞掌付事勾稽監印省署抄目通判闗事¶
録事掌受事發辰勾檢稽失¶
典事掌廵剗鋪及雜當¶
津吏掌橋船之事無津則不置¶
　　唐六典載古者制度備因革成一王書可為後世¶
　　標準比縁兵火所在闕文棫承乏永嘉得本于州¶
　　學教授張公同以白諸太守徽學新安程公一見¶
　　肅然曰周公之典所謂設官分職以為民極葢具¶
<pb:KR2l0001_WYG_030-29a>¶
　　體矣其階品有制其尊卑有序其名官有義公等¶
　　能廣其傳則¶
　　朝廷於焉若稽縉紳於焉矩儀士子於焉講究一¶
　　舉三得不其偉歟因命張公校其訛闕而棫募工¶
　　鏤板㡬年有成乃丐藏諸學以傳乆逺資其直以¶
　　養士類云¶
　¶
　¶
<pb:KR2l0001_WYG_030-29b>¶
　¶
　¶
　¶
　¶
　¶
　¶
　¶
　唐六典卷三十¶
