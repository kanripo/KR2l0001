# -*- mode: mandoku-view; -*-
#+TITLE: 唐六典
#+DATE: 2015-08-24 22:47:43.617436
#+PROPERTY: ID KR2l0001
#+PROPERTY: BASEEDITION WYG    
#+PROPERTY: JUAN 卷二十二
<pb:KR2l0001_WYG_022-1a>¶
欽定四庫全書¶
　唐六典卷二十二　　　唐　張九齡等　撰¶
　　少府軍器監¶
　少府監¶
　　監一人¶
　　少監二人¶
　　丞四人¶
　　主簿二人¶
<pb:KR2l0001_WYG_022-1b>¶
　　錄事二人¶
　　府二十七人¶
　　史十七人¶
　　計史三人¶
　　亭長八人¶
　　掌固六人¶
　中尚署¶
　　令一人¶
<pb:KR2l0001_WYG_022-2a>¶
　　丞四人¶
　　府九人¶
　　史十八人¶
　　監作四人¶
　　典事四人¶
　　掌固四人¶
　左尚署¶
　　令一人¶
<pb:KR2l0001_WYG_022-2b>¶
　　丞五人¶
　　府七人¶
　　史二十人¶
　　監作六人¶
　　典事十八人¶
　　掌固十四人¶
　右尚署¶
　　令一人¶
<pb:KR2l0001_WYG_022-3a>¶
　　丞四人¶
　　府七人¶
　　史二十人¶
　　監作六人¶
　　典事三人¶
　　掌固十人¶
　織染署¶
　　令一人¶
<pb:KR2l0001_WYG_022-3b>¶
　　丞二人¶
　　府六人¶
　　史十四人¶
　　監作六人¶
　　典事十一人¶
　　掌固五人¶
　掌冶署¶
　　令一人¶
<pb:KR2l0001_WYG_022-4a>¶
　　丞二人¶
　　府六人¶
　　史十二人¶
　　監作二人¶
　　典事二十三人¶
　　掌固四人¶
　諸冶監¶
　　毎冶監各一人¶
<pb:KR2l0001_WYG_022-4b>¶
　　丞各一人¶
　　錄事各一人¶
　　府各一人¶
　　史各二人¶
　　監作四人¶
　　典事二人¶
　　掌固四人¶
　北都軍器監¶
<pb:KR2l0001_WYG_022-5a>¶
　　監一人¶
　　少監一人¶
　　丞二人¶
　　主簿一人¶
　　錄事一人¶
　　府十人¶
　　史十八人¶
　　典事四人¶
<pb:KR2l0001_WYG_022-5b>¶
　　亭長二人¶
　　掌固四人¶
　甲坊署¶
　　令一人¶
　　丞一人¶
　　府二人¶
　　史五人¶
　　監作二人¶
<pb:KR2l0001_WYG_022-6a>¶
　　典事二人¶
　弩坊署¶
　　令一人¶
　　丞二人¶
　　府二人¶
　　史五人¶
　　監作二人¶
　　典事二人¶
<pb:KR2l0001_WYG_022-6b>¶
　諸鑄錢監¶
　　監各一人¶
　　副監各一人¶
　　丞各一人¶
　　監事各一人¶
　　錄事各一人¶
　　府各三人¶
　　史各四人¶
<pb:KR2l0001_WYG_022-7a>¶
　　典事各五人¶
　互市監¶
　　毎市監一人¶
　　丞各一人¶
　　錄事各一人¶
　　府各二人¶
　　史各四人¶
　　價人各四人¶
<pb:KR2l0001_WYG_022-7b>¶
　　掌固八人¶
少府監監一人從三品(漢書百官表云少府秦官掌山/海池澤之税以給供養有六丞)¶
(其属官有尚書符節太醫太官湯官導官樂府若盧考/工室在右居至甘泉居室左右司空東織西織東西匠)¶
(十二官令丞又陶人都水均官三長丞又上林中十池/監又中書謁者黄門鉤盾尚方御府永巷内者宦者七)¶
(官令丞諸僕射署長中黄門皆属焉少府者天子之私/府所以供奉之職皆在焉王莾改曰共工後漢復為少)¶
(府其尚書侍中符節皆属焉餘職多所并省漢官觧詀/云少府主供養陂池禁錢服御口實掖庭中宮魏因之)¶
(晋置功曹主簿五官等貟少府銀章青綬五時朝服進/賢兩梁冠絳朝服佩水蒼玉品第三統材官校尉中左)¶
(右三尚方中黄左右蔵左校甄官平凖奚官等今左校/坊鄴中黃左右蔵油官等丞及過江唯置一尚方又省)¶
<pb:KR2l0001_WYG_022-8a>¶
(御府至哀帝時桓温表省少府以并于丹陽尹孝武復/置宋少府領左右尚方御府東冶南冶平凖等令丞齊)¶
(又加以領左右尚鍜署梁以少府為夏卿統材官將軍/左右中尚方甄官平水南塘邸税庫東西冶中黄細作)¶
(炭庫紙官染署等令丞班第十一品從第四陳因之後/魏少府宗正太僕廷尉司農鴻臚為六次卿第二品上)¶
(太和末改少府為太府北齊不置少府其左中右三尚/方司染諸冶及細作甄官等署並𨽻太府寺至隋煬帝)¶
(大業五年始分太府為少府監置監一人従三品少監/一人從四品丞三人統左尚中尚右尚内尚司織司染)¶
(鎧甲弓弩掌冶等署其後又改監為令少監為少令併/司織司染為織染署廢鎧甲弓弩二署皇朝因為監龍)¶
(朔二年改為内府監咸亨元年復為少府監光宅元年/改為尚方監神龍元年復舊開元又分甲鎧弓弩别置)¶
(軍器監十二年省軍器監其作工/歸少府尋又扵北都置軍器監)¶
<pb:KR2l0001_WYG_022-8b>¶
少監二人從四品下(隋煬帝置少監一人従第四品皇/朝因置二人龍朔咸亨光宅神龍)¶
(並隨監/改復)¶
少府監之軄掌百工伎巧之政令總中尚左尚右尚織¶
染掌冶五署之官屬庀其工徒謹其繕作少監為之貳¶
凡天子之服御百官之儀制展采備物率其屬以供焉¶
丞四人従六品下(漢置丞六人比千石後漢置一人以/明法補魏晋因之宋齊梁陳皆一人)¶
(梁班第四後魏少府丞二人從五品中隋煬帝分太府/寺置少府監置丞二人皇朝加至六人龍朔咸亨光宅)¶
(神龍並隨監改復開元/二十三年省置四人)¶
<pb:KR2l0001_WYG_022-9a>¶
主簿二人従七品下(晉令少府置主薄二人宋齊因之/梁主簿七班之中第三隋煬帝置)¶
(主簿一人皇朝加至四人龍朔咸亨光宅/神龍並隨監改復開元二十三年減二人)¶
錄事二人従九品上¶
丞掌判監事凡五屬所備之物湏金石齒革羽毛竹木¶
而成者則上尚書省尚書省下所由司以供給焉凡五¶
署之所入於庫物各以名數并其州土所生以籍之季¶
終則上於所由其副留於監有出給者則隨注所供而¶
印署之凡教諸雜作計其功之衆寡與其難易而均平¶
<pb:KR2l0001_WYG_022-9b>¶
之功多而難者限四年三年成其次二年最少四十日¶
作為等差而均其勞逸焉(凡教諸雜作工業金銀銅鐡/鑄䥱鑿鏤錯鐋所謂工夫者)¶
(限四年成以外限二年成平慢者恨二年成諸雜作有/一年半者有一年者有九月者有三月者有五十日者)¶
(有四十/日者)¶
主簿掌勾檢稽失凡財物之出納工人之繕造簿帳之¶
除附各有程期不如期者舉而按之¶
錄事掌受事發辰¶
中尚署令一人從六品上(漢少府属官有尚方令丞後/漢尚方令一人六百石掌上)¶
<pb:KR2l0001_WYG_022-10a>¶
(手工作御刀劍諸好器物及寳玉作器和帝時蔡倫為/尚方令作秘劍皆有龍泉太阿之目及諸器械靡不牢)¶
(固其後分為中左右三尚方魏氏因之晋過江左唯置/一尚方哀帝以𨽻丹陽尹孝武帝復舊晋代掌造軍器)¶
(宋髙祖踐阼以相府部配䑓謂之左尚方而本署謂之/右尚方令丞各一人武帝改右尚方曰御府又置中署)¶
(𨽻右尚方齊置左右尚方令丞各一人梁置左中右尚/方三令丞其令並従九品其後廢中尚方唯存左右而)¶
(已陳因之北齊太府寺管左中右三尚方隋開皇中有/内左右三尚方署猶属太府寺内尚方令二人正八品)¶
(下掌諸織作煬帝分属少府皇朝因置二人省方字但/曰中尚左尚右尚開元十八年省一人升為從六品上)¶
丞四人從八品下(漢魏已來皆隨署省置後漢丞一人/四百石魏晋宋齊皆隨署改易梁位)¶
(在七班之下為三品勲位隋置丞四人/正九品下皇朝因之開元中升其品)¶
<pb:KR2l0001_WYG_022-10b>¶
監作四人従九品下¶
中尚署令掌供郊祀之圭璧(凡冬至祀昊天上帝以蒼/璧孟春祈榖孟夏雩祀季)¶
(秋明堂祀並以四圭有邸夏至祭皇地祗以黄琮祀日/月以圭邸祀東方青帝以青圭南方赤帝以赤璋西方)¶
(白帝以騶虞北方黒帝以𤣥璜中央黄帝以黄琮祭神/州及岳鎮海瀆太社太稷皆以兩圭有邸)¶
及嵗時乗輿器玩中宮服飾彫文錯綵珍麗之制皆供¶
焉丞為之貳(毎年二月二日進鏤牙尺及木畫紫檀尺/寒食進毬兼雜綵雞子五月五日進百索)¶
(綬帶夏至進雷車七月七日進七孔金鈿針十五日進/盂蘭盆臘日進口脂衣香囊毎月進筆及𢷬衣杵琴瑟)¶
(琵琶絃金銀紙湏則/進之不恒其數也)其所用金木齒革羽毛之属任所¶
<pb:KR2l0001_WYG_022-11a>¶
出州土以時而供送焉(其紫檀櫚木檀香象牙翡翠毛/黄嬰毛青蟲真珠紫鑛水銀出)¶
(廣州及安南赤麖皮琴瑟赤珪琥珀白玉碧玉金剛鑚/盆灌鍮石胡桐律大鵬砂出波斯及凉州麝香出蘭州)¶
(銅鉢銅出代州赤/生銅出銅源監也)¶
左尚署令一人正七品下(後漢末分尚方為三中左右/魏晋因之晋過江唯尚方而)¶
(已宋齊梁陳有左右尚方晋宋已来並四百石梁班従/九品北齊太府寺左中右尚方隋開皇中三尚方並属)¶
(太府寺左尚令三人掌造車輦繖扇矟眊弓箭弩㦸器/仗刀鏃膠漆竹木骨角畫素刻鏤蠟燭等皇朝置一人)¶
(開元十八年/為正七品下)¶
丞五人従八品下(前後漢魏晋宋齊梁陳皆隨署置省/梁選部左尚方丞為三品勲位隋左)¶
<pb:KR2l0001_WYG_022-11b>¶
(尚方丞八人正九品下皇朝置/五人開元十八年為従八品下)¶
監作六人從九品下¶
左尚署令掌供天子之五輅五副七輦三轝十有二車¶
大小方圓華蓋一百五十有六諸翟尾扇及大小繖翰¶
辨其名數而頒其制度丞為之貳凡皇太后皇后内命婦¶
之重翟厭翟翟車安車四望金根等車皇太子之金輅¶
軺車四望車王公已下象輅革輅木輅軺車公主王妃¶
外命婦一品猒翟車二品三品犢車其制各有差其用¶
<pb:KR2l0001_WYG_022-12a>¶
金帛膠漆材竹之属所出方土以時支送(漆出金州竹/出司竹監松)¶
(出嵐勝州文栢出隴州梓楸出京/兆府紫檀出廣州黄楊出荆州)¶
右尚署令一人正七品下(後漢分尚方為三中左右魏/晋因之晋過江唯尚方而已)¶
(宋齊梁陳有左右尚方北齊亦有三尚方隋左右尚方/属太府寺令三人正八品下煬帝始改隷少府焉皇朝)¶
(因置令二人掌造甲胄貝装刀斧鉞及皮毛雜作膠墨/紙筆薦蓆等事開元十八年省一人升為正七品下)¶
丞四人従八品下(漢魏已來與左尚方同隋右尚方丞/六人皇朝置四人開元十八年為従)¶
(八品/下)¶
監作六人従九品下¶
<pb:KR2l0001_WYG_022-12b>¶
左尚署令掌供天子十有二閑馬之鞍轡(每嵗京兆河/南制革理材)¶
(爍金以為之送之於署/令工人増飾而進焉)及五品三部之帳備其材革而¶
脩其制度丞為之貳凡刀劍斧鉞甲胄紙筆茵席履舄¶
之物靡不畢供其用綾絹金鉄毛革等所出方土以時¶
支送(白馬尾白犛牛尾出隴右諸州翟尾孔雀尾/白鷺鮮出安南江東貂皮出諸軍州)¶
織染署令一人正八品上(周官九職嬪婦化理絲帛考/工記理絲麻而成之謂之婦)¶
(功漢少府属官有東織西織成帝河平元年省東織更/名西織曰織室後漢有織室丞一人此後無聞北齊中)¶
(尚方領涇州雍州絲局成定州紬綾局丞後周有司織/下大夫一人掌凡機材之工隋煬帝置司織署令丞後)¶
<pb:KR2l0001_WYG_022-13a>¶
(與司染署併為織染署周禮天官有染人掌染絲帛凡/染春暴練夏纁𤣥冬官有設色之工五謂畵繪鍾筐㡛)¶
(也韋昭辨釋名云平凖令主染有常平之法故准而酌/之兩漢並𨽻司農晋平凖令有監染吏六人初𨽻司農)¶
(後属少府宋順帝名准始改曰染署令齊復為平准令/梁陳為平水令北齊太府寺有司染署長秋寺有染局)¶
(丞後周有染工上士一人又有司色下大夫一人隋初/有司染署𨽻太府寺煬帝分属少府大業五年合司織)¶
(司染為織染署令/二人皇朝置一人)¶
丞二人正九品上(漢魏已來並具扵本署隋並司織司/染為一署丞四人皇朝因之置二人)¶
監作六人従九品下¶
織染署令掌供天子皇太子及羣臣之冠冕辨其制度¶
<pb:KR2l0001_WYG_022-13b>¶
而供其軄務丞為之貳天子之冠二一曰通天冠二曰¶
翼善冠冕六一曰大裘冕二曰衮冕三曰鷩冕四曰毳¶
冕五曰絺冕六曰𤣥冕弁二一曰武弁二曰皮弁幘二¶
一曰黒介幘二曰平巾幘㡌一曰白紗帽太子之冠三¶
一曰三梁冠二曰逺逰冠三曰進徳冠冕二一曰衮冕¶
二曰𤣥冕弁一曰皮弁幘一曰平巾幘臣下之冠五一¶
曰逺逰冠二曰進賢冠三曰獬豸冠四曰髙山冠五曰¶
却非冠冕五一曰衮冕二曰鷩冕三曰毳冕四曰絺冕¶
<pb:KR2l0001_WYG_022-14a>¶
五曰𤣥冕弁二一曰爵弁二曰武弁幘三一曰介幘二¶
曰平巾幘三曰平巾綠幘凡織絍之作有十(一曰布二/曰絹三曰)¶
(&KR3673;四曰紗五曰綾六曰羅七/曰錦八曰綺九曰□十曰褐)組綬之作有五(一曰組二/曰綬三曰)¶
(絛四曰䋲/五曰纓)紬線之作有四(一曰絀二曰線/三曰絃四曰綱)練染之作有¶
六(一曰青二曰絳三曰黄/四曰白五曰皂六曰紫)凡染大抵以草木而成有以¶
花葉有以莖實有以根皮出有方土採以時月皆率其¶
属而脩其軄焉¶
掌冶署令一人正八品上(周禮冬官攻金之工六謂築/冶鳧㮚段桃也秦及漢諸郡)¶
<pb:KR2l0001_WYG_022-14b>¶
(國出鐡者置鐡官長丞晋衛尉属官有冶令丞各一人/掌工徒鼔鑄過江省衛尉而冶令始𨽻少府宋有東冶)¶
(令丞西冶令丞齊因之梁有東冶令西冶令従九品下/選東冶重西冶輕然梁朝之西冶盖宋齊南冶也陳因)¶
(之後魏無聞北齊太府寺有司冶令丞後周有冶工中/士一人又有鉄工中士一人隋太府寺統掌冶署令二)¶
(人掌金銀銅鉄器之属一管諸冶煬帝改/属少府令從八品上皇朝因之省一人)¶
丞二人正九品上(秦漢已來具上注隋太府寺統掌冶/丞四人煬帝改属少府皇朝因之省)¶
(二/人)¶
監作二人從九品下¶
掌冶署令掌鎔鑄銅鐡器物之事丞為之貳凡天下諸¶
<pb:KR2l0001_WYG_022-15a>¶
州出銅鐡之所聽人私採官收其税若白蠟則官為市¶
之其西邊北邊諸州禁人無置鐡冶及採鉚若器用所¶
湏則其名數移扵所由官供之私者私市之凡諸冶所¶
造器物皆上於少府監然後給之其興農冶監所造者¶
唯供隴右諸牧監及諸牧使¶
諸冶監監各一人正七品下(秦漢内使及諸郡有鐡者/則置鐡官長丞晋令諸冶)¶
(官庫各置督監一人宋書云江南諸郡縣有鐡者或置/冶令或丞皆吳時置也齊梁有梅根諸冶令北齊諸冶)¶
(皆有局丞隋諸冶皆署監監有上中下三等皇/朝因之掌鑄兵農之器以給軍旅屯田居人焉)¶
<pb:KR2l0001_WYG_022-15b>¶
丞一人従八品上¶
監作四人従九品下¶
諸冶監掌鎔鑄銅鐡之事以供少府監丞為之貳¶
北都軍器監監一人正四品上(開元初令少府監置/十六年移向北都)¶
少監一人正五品上¶
丞二人正七品¶
主簿一人正八品上¶
錄事一人正九品下¶
<pb:KR2l0001_WYG_022-16a>¶
軍器監掌繕造甲弩之属辨其名物審其制度以時納¶
于武庫少監為之貳焉¶
丞掌判監事凡材革出納之數工徒衆寡之役皆督課¶
焉¶
主簿掌印及勾檢稽失¶
錄事掌受事發辰¶
甲坊署令一人正八品下(周禮考工記曰函人為甲犀/甲七属兕甲六属合甲五属)¶
(凡為甲必先為容然後制革權其上□與其/下□而重若一隋少府有甲鎧署皇朝改焉)¶
<pb:KR2l0001_WYG_022-16b>¶
丞一人正九品下¶
監作二人従九品下¶
弩坊署令一人正八品下(周禮司弓矢掌四弩凡弩狹/瘦利攻守廣大利車戰野戰)¶
(考工記弓人取六材必以其時幹也者以為逺角也者/以為疾筋也者以為深膠也者以為和絲也者以為固)¶
(漆也者以為受霜露也凡取幹之道有七柘為上檍次/之檿桑次之橘次之木𤓰次之荆次之竹為下隋有弓)¶
(弩署皇/朝改焉)¶
丞一人正九品下¶
監作二人従九品下¶
<pb:KR2l0001_WYG_022-17a>¶
甲坊令弩坊令各掌其所脩之物督其繕造辨其粗良¶
丞為之貳凡財物之出納庫蔵之儲備必謹而守之¶
諸鑄錢監監各一人(周禮泉府上士四人掌市之征布/又司市以商賈阜貨而行布以泉)¶
(府同貨而斂賖國凶荒札䘮則市無征而作布鄭𤣥云/市不税為民之用也金銅無㓙年因物貴大鑄泉以饒)¶
(民布及泉謂錢也漢書食貨志曰太公為周立九府圜/法錢圜函方輕重以銖故貨寳於金利於刀流於泉布)¶
(於布束於帛周㬌王鑄大錢文曰寳貨内外皆有周郭/秦兼天下銅錢文曰半兩重如其文漢興以秦錢重難)¶
(用令人鑄榆莢錢文帝以錢益輕更鑄四銖錢文為半/兩除盗鑄錢令使民放鑄及武帝初鑄三銖錢重如其)¶
(文禁人盗鑄有司言三銖錢輕更請郡國鑄五銖錢文/曰五銖周郭其質又以人多奸鑄令京師鑄官赤仄一)¶
<pb:KR2l0001_WYG_022-17b>¶
(當五其後赤仄錢又廢於是悉除郡國無鑄錢專令上/林三官鑄錢自武帝元符年三官初鑄五銖錢至平帝)¶
(元始中成錢二百八十億萬餘王莾變漢制始造大錢/徑寸二分重十二銖文曰大錢五十後又多所改作及)¶
(公孫述於蜀鑄錢人不便之故謡曰黄牛白腹五銖當/復後漢光武除王莾所造復五銖錢靈帝鑄四出錢魏)¶
(初專以粟帛為貨明帝復立五銖錢至西晋不改吳孫/權鑄大錢一當五百文又鑄一當千錢蜀先主鑄一直)¶
(百錢東晋沈充鑄小錢謂之沈郎錢宋文帝又鑄四銖/錢體完厚孝武帝四銖形小薄少帝鑄二銖謂之菜子)¶
(錢又有綖環錢貫之以縷入水不沉南齊亦用四銖梁/武帝乃鑄二種錢内有周郭文曰五銖重如其文又除)¶
(内郭謂之女錢百姓私用古錢有直百五銖女錢太平/百錢定平一百五銖稚錢五銖對文等號輕重不一普)¶
(通中議罷銅錢鑄鐡錢陳初有梁末兩柱及鵞眼錢時/雜用之文帝改鑄五銖宣帝又鑄大貨六銖後魏太和)¶
<pb:KR2l0001_WYG_022-18a>¶
(十九年鑄錢文曰太和五銖永安二年改鑄文曰永安/五銖東魏齊文襄以錢文五銖名湏稱實一文重五銖)¶
(計百錢重一斤四兩二十銖北齊文宣帝鑄常平五銖/重如文周武帝鑄布泉錢以一當五與五銖並行建徳)¶
(中復鑄五行大布一當十宣帝又鑄永通萬國以一當/千隋髙祖以天下錢貨不等更鑄新錢背面内外皆有)¶
(周郭文曰五銖重如其文毎一千重四斤一兩自漢至/隋雖時或輕重皆用五銖皇朝武徳中悉除五銖更鑄)¶
(開通元寳錢乾封初又鑄乾封泉寳錢尋廢開元中以/錢濫惡江淮間尤甚有勑禁斷令御史往江淮間收斂)¶
(納官鎔之其求稍廣州縣恐其錢數不充隨以好錢繼/之自是百姓財幣耗損御史坐是左遷舊法毎一千重)¶
(六斤四兩近所鑄者多重七斤錢文本歐陽詢所書錢/官漢氏初属少府後属水衡後漢属司農魏晋已下或)¶
(属少府或属司農皇朝少府置十鑪諸州亦皆属焉及/少府罷鑄錢諸州遂别今絳州三十鑪楊宣鄂蔚各十)¶
<pb:KR2l0001_WYG_022-18b>¶
(鑪益鄂郴各五鑪洋/州三鑪定州一鑪)¶
諸鑄錢監以所在州府都督刺史判之¶
副監一人上佐判之¶
丞一人判司判之¶
監事一人叅軍及縣尉知之¶
錄事府史土人為之¶
諸互市監監各一人従六品下(漢魏已降縁邊郡國皆/有互市與夷狄交易致)¶
(其物産也並郡縣主之而不别置官吏至隋諸緣邊州/置交市監視從第八品副監視正第九品皇朝因置之)¶
<pb:KR2l0001_WYG_022-19a>¶
(各𨽻所管州府監加至従六品下改副監為丞品/第八下光宅中改為通市監後又復舊為互市監)¶
丞一人正八品下(隋置交市副監皇/朝改為互市監丞)¶
諸互市監各掌諸蕃交易之事丞為之貳凡互市所得¶
馬駞驢牛等各别其色具齒嵗膚第以言扵所𨽻州府¶
(州府為/申聞)太僕差官吏相與受領印記上馬送京師餘量¶
其衆寡並遣使送之任其在路放牧焉每馬十疋牛十¶
頭駞騾驢六頭羊七十口各給一牧人(若非理䘮失其/部使及遞人改)¶
(酬其/直)其營州管内蕃馬出貨選其少壯者官為市之¶
<pb:KR2l0001_WYG_022-19b>¶
　¶
　¶
　¶
　¶
　¶
　¶
　¶
　唐六典卷二十二¶
