# -*- mode: mandoku-view; -*-
#+TITLE: 唐六典
#+DATE: 2015-08-24 22:47:43.604890
#+PROPERTY: ID KR2l0001
#+PROPERTY: BASEEDITION WYG    
#+PROPERTY: JUAN 卷二十一
<pb:KR2l0001_WYG_021-1a>¶
欽定四庫全書¶
　唐六典卷二十一　　　唐　張九齡等　撰¶
　　國子監¶
　國子監¶
　　祭酒一人¶
　　司業二人¶
　　丞一人¶
　　主簿一人¶
<pb:KR2l0001_WYG_021-1b>¶
　　錄事一人¶
　　府七人¶
　　史十三人¶
　　亭長六人¶
　　掌固八人¶
　國子博士二人¶
　　助教二人¶
　　學生三百人¶
<pb:KR2l0001_WYG_021-2a>¶
　　典學四人¶
　　廟幹二人¶
　　掌固四人¶
　太學博士三人¶
　　助教三人¶
　　學生五百人¶
　　典學四人¶
　　掌固六人¶
<pb:KR2l0001_WYG_021-2b>¶
　四門博士三人¶
　　助教三人¶
　　學生五百人¶
　　俊士八百人¶
　　典學四人¶
　　掌固六人¶
　國子直講四人¶
　　大成十人¶
<pb:KR2l0001_WYG_021-3a>¶
　律學博士一人¶
　　助敎一人¶
　　學生五十人¶
　　典學二人¶
　書學博士二人¶
　　學生三十人¶
　　典學二人¶
　筭學博士二人¶
<pb:KR2l0001_WYG_021-3b>¶
　　學生三十人¶
　　典學二人¶
國子監祭酒一人從三品(周禮師氏以三徳三行教國/子一曰至徳二曰敏徳三曰)¶
(孝徳一曰孝行二曰友行三曰順行凡國之貴遊子弟/學焉又保氏飬國子以道教之六藝謂禮樂射御書數)¶
(漢官儀云漢置博士祭酒一人秩六百石後漢以博士/聰眀有威重者一人為祭酒韋昭辨釋名曰祭酒者凡)¶
(讌饗必尊長老以酒祭先故曰祭酒徐廣曰古人具饌/則賔中長者舉酒祭地示有先也魏因之晋武帝立國)¶
(子學置祭酒一人晋令曰祭酒博士當為訓範總統學/中衆事傅暢諸公讃云裴頠為國子祭酒奏立國子太)¶
(學起講堂築門闕刻石寫五經百官志祭酒皂朝服介/幘進賢兩梁冠佩水蒼玉官品第三東晋及宋齊並同)¶
<pb:KR2l0001_WYG_021-4a>¶
(梁置國子祭酒一人班第十三比列曹尚書陳國子祭/酒秩中二千石品第三後魏初第四品上太和二十二)¶
(年増為従第三品北齊改為國子寺祭酒一人従三品/後周闕隋初國子學祭酒𨽻太常從三品開皇十三年)¶
(復置國子寺仁夀元年罷國子唯置太學大業三年改/為國子監依舊置祭酒一人皇朝因之龍朔二年改為)¶
(大司成咸亨中復舊光宅元年改/為成均監祭酒神龍元年復舊)¶
司業二人從四品下(禮記曰樂正司業父師司成秦漢/已來無聞隋大業三年置司業一)¶
(人從四品皇朝因之龍朔改為少司成/咸亨中復舊垂拱中増置二人)¶
國子祭酒司業之軄掌邦國儒學訓導之政令有六學¶
焉一曰國子二曰太學三曰四門四曰律學五曰書學¶
<pb:KR2l0001_WYG_021-4b>¶
六曰筭學凡春秋二分之月上丁釋奠於先聖孔宣父¶
以先師顔回配七十二弟子及先儒二十二賢從祀焉¶
(舊令唯祀十哲及二十二賢開元八年勅列曽参於十/哲之次并七十二子並許從祀其名歴已具扵祠部)¶
祭以太牢樂用登歌軒縣六佾之舞若與大祭祀相遇¶
則改用中丁祭酒為初獻司業為亞獻博士為終獻若皇¶
太子釋奠則贊相禮儀祭酒為之亞獻皇帝視學皇太¶
子齒冑則執經講義焉凡釋奠之日則集諸生執經論¶
議奏請京文武七品以上清官並與觀焉凡教授之經¶
<pb:KR2l0001_WYG_021-5a>¶
以周易尚書周禮儀禮禮記毛詩春秋左氏傳公羊傳¶
榖梁傳各為一經孝經論語老子學者兼習之(諸敎授/正業周)¶
(易鄭𤣥王弼注尚書孔安國鄭𤣥注三禮毛詩鄭𤣥注/左傳服䖍杜預注公羊何休注榖梁范寗注論語鄭𤣥)¶
(何晏注孝經老子並開元御注舊令孝經孔安國鄭𤣥/注老子河上公注其禮記左傳為大經毛詩周禮儀禮)¶
(為中經周易尚書/公羊榖梁為小經)毎嵗終考其學官訓導功業之多少¶
而為之殿最¶
丞一人從六品下(隋大業三年置國子丞三/人從六品皇朝省置一人)¶
主簿一人従七品下(北齊國子寺置主簿員/隋置一人皇朝因之)¶
<pb:KR2l0001_WYG_021-5b>¶
錄事一人從九品下(北齊國子寺有録事一/員隋置一人皇朝因之)¶
丞掌判監事凡六學生毎嵗有業成上于監者以其業¶
與司業祭酒試之眀經帖經口試䇿經義進士帖一中¶
經試雜文䇿時務徵事其眀法眀書筭亦各試所習業¶
登第者白祭酒上于尚書禮部(其試法皆依考功又加/以口試明經帖限通八)¶
(已上明法明書/皆通九已上)¶
主簿掌印勾檢監事凡六學生有不率師敎者則舉而¶
免之其頻三年下第九年在學及律生六年無成者亦¶
<pb:KR2l0001_WYG_021-6a>¶
如之(假違程限及作樂雜戯/亦同唯彈琴習射不禁)¶
錄事掌受事發辰¶
國子博士二人正五品上(漢書百官表云博士秦官也/掌通古今秩比六百石員多)¶
(至數十人武帝置五經博士宣帝稍増員十二人漢儀/云文帝博士七十餘人為待詔博士朝服𤣥端章甫冠)¶
(司馬彪百官志博士十四人魏以太常統太學博士祭/酒晉初置博士十九人咸寕四年立國子學置國子博)¶
(士一人晋官品第六介幘兩梁冠服佩同祭酒宋齊無/所改作梁置國子博士二人為九班陳品第四秩千石)¶
(後魏初國子博士従五品上太和二十二年増為第五/品北齊置國子寺有博士五人品第五隋初國子隸太)¶
(常置博士五人大業三年置國子監/博士一人正五品皇朝増置二人)¶
<pb:KR2l0001_WYG_021-6b>¶
助教二人従六品上(晋武帝初立國子學置助教十五/人官品視南䑓御史服同博士東)¶
(晋孝武損為十人宋齊並同梁班第二陳品第八秩六/百石後魏第七品北齊置十人品同後魏隋初置國子)¶
(助教五人從七品下大業三/年減置一人皇朝増置二人)¶
國子博士掌教文武官三品已上及國公子孫従二品¶
已上曽孫之為生者五分其經以為之業習周禮儀禮¶
禮記毛詩春秋左氏傳毎經各六十人餘經亦兼習之¶
習孝經論語限一年業成尚書春秋公羊榖梁各一年¶
半周易毛詩周禮儀禮各二年禮記左氏春秋各三年¶
<pb:KR2l0001_WYG_021-7a>¶
其生初入置束帛一篚酒一壺脩一案號為束修之禮¶
其習經有暇者命習隷書并國語説文字林三蒼爾雅¶
每旬前一日則試其所習業(試讀者每千言内試一帖/試講者每二千言内問義)¶
(一條總試三條通一/及全不通斟量决罰)毎嵗其生有䏻通兩經已上求出¶
仕者則上于監堪秀才進士者亦如之¶
助教掌佐博士分經以教授焉¶
典學掌抄錄課業¶
廟幹掌灑掃學廟¶
<pb:KR2l0001_WYG_021-7b>¶
太學博士三人正六品上(東晋元帝増置國子博士十/六人謂之太學博士品服同)¶
(國子博士梁置太學博士八人班第二陳品第八秩六/百石後魏初第六品中太和二十二年從第七品北齊)¶
(國子寺有太學博士十人従第七品後周置太學博士/下大夫六人班第四隋初置太學博士五人仁夀元年)¶
(罷國子唯立太學置博士五人從五品大業三/年減置二人降為従六品皇朝増置三人)¶
助教三人従七品上(後魏置太學助教第八品中北齊/國子寺有太學助教二十人從第)¶
(九品下後周置太學助教上士六人三命隋初太學助/教五人正九品下大業三年減為二人皇朝増置三人)¶
太學博士掌敎文武官五品已上及郡縣公子孫従三¶
品曽孫之為生者五分其經以為之業毎經各百人其¶
<pb:KR2l0001_WYG_021-8a>¶
束脩之禮督課試舉如國子博士之法¶
助敎已下並掌同國子¶
四門博士三人正七品上(後魏書劉芳表云太和二十/年立四門博士於四門置學)¶
(按禮記云天子設四學鄭𤣥注周四郊之虞庠也今以/其遼逺故置於四門請移與太學同處從之後魏百官)¶
(志四門博士第九品北齊置二十人正九品上後周/闕隋置五人従八品上皇朝减置三人加正七品上)¶
助敎三人從八品上(北齊國子寺有四門助教二十人/隋初置四門助教五人從九品下)¶
(皇朝因/置三人)¶
四門博士掌教文武官七品已上及侯伯子男子之為¶
<pb:KR2l0001_WYG_021-8b>¶
生者若庶人子為俊士生者(禮記王制曰命鄉論秀士/升之司徒曰選士司徒論)¶
(選士之秀者升之學曰俊士隋書志曰舊國子學處士/以貴賤梁武帝欲招來後進五舘生皆取寒門俊才不)¶
(拘貟數是即/今之俊士也)分經同太學其束脩之禮督課試舉同國¶
子博士之法¶
助教已下掌同國子¶
直講四人(皇朝初置無員數長安四年始/定為四員俸祿賜㑹同直官例)直講掌佐博¶
士助教之軄専以經術講授而已¶
大成十人(皇朝置取貢舉及第人考功簡聰明者試書/日誦得一千言并口試䇿試所習業等十條)¶
<pb:KR2l0001_WYG_021-9a>¶
(通七然後補充仍授散官俸祿賜㑹同直/官例給初置二十人開元二十年减十人)¶
大成通四經業成上扵尚書吏部試登第者加一階放¶
選其不第則習業如初毎三年一試若九年無成則免¶
大成従常調¶
律學博士一人従八品下(晋百官志廷尉官属有律博/士員晋刑法志曰衞覬奏請)¶
(置律學博士轉相教授東晋宋齊並同梁天監四年廷/尉官属置胄子律博士位視員外郎第三班陳律博士)¶
(秩六百石品第八後魏初律博士第六品太和二十二/年為第九品上北齊大理寺官屬有律博士四人第九)¶
(品上隋大理寺官属有律博士八人/正九品上皇朝省置一人移属國學)¶
<pb:KR2l0001_WYG_021-9b>¶
助教一人従九品上(皇朝/置之)¶
律學博士掌教文武官八品已下及庶人子之為生者¶
以律令為專業格式法例亦兼習之其束脩之禮督課¶
試舉如三舘博士之法¶
助敎掌佐博士之軄如三舘助敎之法¶
書學博士二人従九品下(代本倉頡作書周禮保氏教/以六藝其五曰六書鄭司農)¶
(云象形㑹意轉注指事假借諧聲也古謂之小學漢書/食貨志曰八嵗入小學學六甲五方書計之事晋衞恒)¶
(字勢曰昔黄帝有泪誦倉頡始作書契盖覩鳥跡以興/思也秦漢古文有八體一曰大篆二曰小篆三曰刻苻)¶
<pb:KR2l0001_WYG_021-10a>¶
(四曰蟲書五曰摹印六曰署書七曰殳書八曰𨽻書王/莾時甄豊校文字復有六書一曰古文二曰竒字三曰)¶
(篆書四曰佐書五曰繆篆六曰鳥書自漢已來不見/其軄隋置書學博士一人従九品下皇朝加置二人)¶
書學博士掌教文武官八品已下及庶人子之為生者¶
以石經説文字林為專業餘字書亦兼習之石經三體¶
書限三年業成説文二年字林一年其束脩之禮督課¶
試舉如三舘博士之法¶
筭學博士二人従九品下(代本隷首造數周禮保氏教/以六藝其六曰九數即九章)¶
(也一曰方田二曰粟米三曰差分四曰少廣五曰商功/六曰均輸七曰方程八曰贏不足九曰旁要漢書律歴)¶
<pb:KR2l0001_WYG_021-10b>¶
(志曰數者一十百千萬所以筭數事物也小學是則軄/在太史義和掌之魏晋已來多在史官不列於國學隋)¶
(置筭學博士一人従九/品下皇朝増置二人)¶
筭學博士掌敎文武官八品已下及庶人子之為生者¶
二分其經以為之業習九章海島孫子五曹張丘建夏¶
侯陽周髀十有五人習綴術緝古十有五人其記遺三¶
等數亦兼習之孫子五曹共限一年業成九章海島共¶
三年張丘建夏侯陽各一年周髀五經筭共一年綴術¶
四年緝古一年其束脩之禮督課試舉如三舘博士之¶
<pb:KR2l0001_WYG_021-11a>¶
法¶
　¶
　¶
　¶
　¶
　¶
　¶
　¶
<pb:KR2l0001_WYG_021-11b>¶
　¶
　¶
　¶
　¶
　¶
　¶
　¶
　唐六典卷二十一¶
